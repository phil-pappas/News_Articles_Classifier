{"organizations": ["New York Times", "AT&T"], "uuid": "dfc5525f4eb835186193eabd893b9c2974fd9c12", "thread": {"social": {"gplus": {"shares": 0}, "pinterest": {"shares": 0}, "vk": {"shares": 0}, "linkedin": {"shares": 0}, "facebook": {"likes": 0, "shares": 0, "comments": 0}, "stumbledupon": {"shares": 0}}, "site_full": "e-svet.e15.cz", "main_image": "http://img.mf.cz/182/149/4-UnitedNationsNewYork.jpg", "site_section": "http://euro.e15.cz//rss", "section_title": "Ekonomika, byznys, finance - E15.cz / euro", "url": "http://e-svet.e15.cz/technika/at-t-pry-pomahala-americke-tajne-sluzbe-spehovat-spojene-narody-1218699#utm_source=hp", "country": "CZ", "title": "AT&T prý pomáhala americké tajné službě špehovat Spojené národy", "performance_score": 0, "site": "e15.cz", "participants_count": 0, "title_full": "AT&T prý pomáhala americké tajné službě špehovat Spojené národy", "spam_score": 0.0, "site_type": "news", "published": "2015-08-16T09:56:00.000+03:00", "replies_count": 0, "uuid": "dfc5525f4eb835186193eabd893b9c2974fd9c12"}, "author": "", "url": "http://e-svet.e15.cz/technika/at-t-pry-pomahala-americke-tajne-sluzbe-spehovat-spojene-narody-1218699#utm_source=hp", "ord_in_thread": 0, "title": "AT&T prý pomáhala americké tajné službě špehovat Spojené národy", "locations": ["Technika"], "entities": {"persons": [], "locations": [], "organizations": []}, "highlightText": "", "language": "english", "persons": [], "text": "E15 > E-svět > Technika > AT&T prý pomáhala americké tajné službě… AT&T prý pomáhala americké tajné službě špehovat Spojené národy Přední americká telekomunikační společnost AT&T zajišťovala rozsáhlou podporu americké Národní agentuře pro bezpečnost (NSA) při sledování internetové komunikace procházející přes Spojené státy. Podle listu The New York Times to vyplývá z nově zveřejněných dokumentů NSA. 16.8.2015 8:56 | Tweet \nAT&T prý špionážní službě NSA poskytovala technickou oporu při provádění tajného soudního příkazu, který umožňoval nahrávat veškerou internetovou komunikaci v ústředí Organizace spojených národů. OSN patří k zákazníkům AT&T. \nDokumenty, na které list odkazuje, pocházejí z let 2003 až 2013. Poskytl je prý bývalý spolupracovník NSA Edward Snowden, který jako první předloni upozornil na tajné monitorovací programy a v USA je stíhaný za vyzrazování tajných údajů. Snowden se dlouhodobě ukrývá v Rusku. Inženýři AT&T rovněž prý byli první, kteří používali nové sledovací technologie vynalezené NSA \nList tvrdí , že AT&T pomáhala špionážní službě v celé řadě tajných činností. NSA prý díky tomu mohla sledovat mezinárodní internetovou komunikaci, která procházela přes uzlová zařízení počítačových sítí ve Spojených státech. \nInženýři AT&T rovněž prý byli první, kteří používali nové sledovací technologie vynalezené NSA. V roce 2011 začala AT&T údajně poskytovat NSA záznamy o více než 1,1 miliardy vnitrostátních hovorů uskutečněných mobilními telefony. \nMluvčí AT&T Brad Burns agentuře Reuters řekl, že společnost neposkytuje vyšetřovacím úřadům dobrovolně žádné informace kromě případů ohrožení života, kdy se hraje o čas. Dál prý Burns nemá k článku co dodat. \nČtěte také:", "external_links": [], "published": "2015-08-16T09:56:00.000+03:00", "crawled": "2015-08-17T16:06:51.069+03:00", "highlightTitle": ""}