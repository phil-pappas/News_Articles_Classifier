{"organizations": [], "uuid": "0b41548e3a9ccea179b52f4ddb89e407db5e5be6", "thread": {"social": {"gplus": {"shares": 0}, "pinterest": {"shares": 0}, "vk": {"shares": 0}, "linkedin": {"shares": 0}, "facebook": {"likes": 0, "shares": 0, "comments": 0}, "stumbledupon": {"shares": 0}}, "site_full": "digiarena.e15.cz", "main_image": "http://digiarena.e15.cz/getthumbnail.aspx?q=100&height=50000&width=100&id_file=432977366", "site_section": "http://euro.e15.cz//rss", "section_title": "Ekonomika, byznys, finance - E15.cz / euro", "url": "http://digiarena.e15.cz/hlavni-rubriky/ceny-eisa-2015-rozdany-bez-vetsiho-prekvapeni#utm_medium=selfpromo", "country": "CZ", "title": "Ceny EISA 2015 rozdány bez většího překvapení", "performance_score": 0, "site": "e15.cz", "participants_count": 0, "title_full": "Ceny EISA 2015 rozdány bez většího překvapení", "spam_score": 0.0, "site_type": "news", "published": "2015-08-20T01:00:00.000+03:00", "replies_count": 0, "uuid": "0b41548e3a9ccea179b52f4ddb89e407db5e5be6"}, "author": "", "url": "http://digiarena.e15.cz/hlavni-rubriky/ceny-eisa-2015-rozdany-bez-vetsiho-prekvapeni#utm_medium=selfpromo", "ord_in_thread": 0, "title": "Ceny EISA 2015 rozdány bez většího překvapení", "locations": [], "entities": {"persons": [], "locations": [], "organizations": []}, "highlightText": "", "language": "english", "persons": [], "text": "EUROPEAN CONSUMER DSLR CAMERA 2015-2016 Nikon D5500 \nEUROPEAN PROFESSIONAL COMPACT SYSTEM LENS 2015-2016 Olympus M.Zuiko Digital ED 40‑150mm F2.8 PRO \nEUROPEAN PROSUMER COMPACT SYSTEM CAMERA Olympus OM-D E-M5 II \nEUROPEAN PHOTO & VIDEO CAMERA 2015-2016 Panasonic Lumix DMC-G7/G70 \nEUROPEAN DSLR TELEPHOTO ZOOM LENS 2015-2016 SIGMA 150-600mm F5-6.3 DG OS HSM | Sports \nEUROPEAN DSLR LENS 2015-2016 SIGMA 24mm F1.4 DG HSM | Art \nEUROPEAN TRAVEL COMPACT CAMERA 2015-2016 Sony Cyber-shot DSC-HX90/V \nEUROPEAN COMPACT SYSTEM LENS 2015-2016 Sony FE 90mm F2.8 Macro G OSS \nEUROPEAN PROFESSIONAL COMPACT SYSTEM CAMERA 2015-2016 Sony α7 II \nEUROPEAN DSLR ZOOM LENS 2015-2016 Tamron SP 15-30mm F2.8 Di VC USD Nejlepší profesionální objektiv – Canon EF 11–24 mm F4L USM \nTato cena nebyla velkým překvapením, neboť extrémně širokoúhlý objektiv pro plnoformátové zrcadlovky Canon, který by měl minimální geometrické zkreslení, zatím na trhu není. Samotný objektiv zaujme jak svými rozměry, tak i cenou, která se blíží 90 000 Kč. Nejlepší profesionální digitální zrcadlovka – Canon EOS 5DS/5DS R \nDvojice fotoaparátů s obrovským rozlišením 50 Mpx na snímači velikosti kinofilmového políčka je zatím největším počinem v historii Canonu. Rozlišení již atakuje hranice středoformátových stěn, velikost je však stále stejná – do ruky padnoucí robustní tělo zrcadlovky vychází z osvědčené řady EOS 5D Mk xx. Nejlepší digitální zrcadlovka pro pokročilé – Canon EOS 7D Mark II \nZrcadlovka formátu APS-C z dílny Canonu je odpovědí na požadavky velké skupiny fotografů, používajících předchozí model. Nový Mark II přišel s celkem 65 křížovými body autofokusu a rychlým sériovým snímáním. Kombinace ideální především pro sportovní fotografii, své si však najdou i fotografové ostatních žánrů. Fotografická inovace – DxO ONE \nMobilní fotografie je stále populárnější a v současné době se již řada výrobců soustředí nejen na to, aby měl mobilní telefon fotoaparát s vysokým rozlišením, ale aby byla možná i kreativnější práce. Alternativou jsou přídavné fotoaparáty v objektivu, které se pouze propojí s telefonem sloužícím primárně jako displej pro nastavení a kompozici. Podobně je koncipována novinka DxO One, která by mohla rozvířit fotomobilní vody. Zatím je však dostupná pouze pro iPhone. Základní zoomový objektiv pro CSC – Fujifilm Fujinon XF 16–55 mm F2,8 LM WR \nBezzrcadlovky od Fujifilmu se konečně dočkaly vhodného základního objektivu. Po dvojici skel s proměnlivou světelností uvedla společnost světelný zoom, který nabídne clonu F2,8 v celém rozsahu. Mimo to má objektiv konstrukci odolnou vůči povětrnostním vlivům. Jediným nedostatkem tak pro někoho může být absence stabilizace obrazu. Amatérský systémový kompakt – Fujifilm XT-10 \nZmenšená varianta vlajkové lodi výrobce (modelu X-T1) nabízí velmi podobné parametry, jako starší a větší sourozenec. Velmi dobré technické provedení a retrodesign doplňují funkční prvky na těle i uvnitř. Mezi ně patří například vynikající elektronický hledáček či nově vyvinutý autofokusový systém. Prémiový digitální kompakt – Leica Q \nTradiční design Leica v relativně malém těle je doplněn plnoformátovým snímačem s vysokým 24Mpx rozlišením a širokoúhlý 28mm objektivem s výbornou světelností F1,7. Kombinace těchto parametrů a ovládání připomínající dobu kinofilmu je vhodné pro opravdové puristy. Snad jen elektronický hledáček mohl být nahrazen klasickým dálkoměrem, i přesto však má velmi jemné rozlišení 3,7 Mpx. Nejlepší fotomobil – LG G4 \nTi, kdo nechtějí nosti další přístroj pro fotografování a naopak chtějí využít toho, že mají mobil neustále u sebe, by se podle porotců EISA měli poohlédnout po modelu LG G4. Snímač s rozlišením 16 Mpx a velikostí 1/2,6\" má tříosou optickou stabilizaci a sekunduje mu objektiv se světelností F1,8. Vše doplněno 5,5\" displejem s technologií IPS pro korektní zobrazení barev. Nejlepší amatérská zrcadlovka – Nikon D5500 \nPoslední model Nikonu řady D5xxx přišel se zcela přepracovanou ergonomií. Oproti předchůdcům má D5500 menší tělo s výraznějším gripem pro držení. Ovládací kolečko se navíc přesunulo na horní část těla a již není zapuštěné v těle, což umožnilo také částečně zmenšit jeho hloubku. Dotykový displej nabízí možnost výběru ostřícího bodu i při snímání přes hledáček a bezdrátové rozhraní pak nabídne okamžité sdílení fotografií. Zamrzí snad jen absence GPS, kterou měl předchozí model. Profesionální objektiv pro systémové kompakty – M.Zuiko Digital ED 40–150 mm F2,8 PRO \nTeleobjektiv určený pro systém micro 4/3 je perfektním nástrojem jak pro sportovní, tak pro portrétní fotografii. Nabídne ekvivalentní ohnisko 80–300 mm při zachování světelnosti F2,8 a velmi dobré obrazové kvalitě. Objektiv je možno doplnit ještě telekonvertorem pro prodlužení ohnisek. Pokročilý systémový kompakt – Olympus OM-D E-M5 Mark II \nDruhá generace bezzrcadlovky OM-D přinesla mnoho vylepšení oproti prvnímu modelu v této řadě. Lepší ergonomie a také lepší práce s pořízenými obrazovými daty přináší zase o něco lepší technickou kvalitu snímku. Fotoaparát navíc přinesl režim snímání ve vysokém rozlišení, které dosahuje hodnoty 40 Mpx. Foto a video kompakt – Panasonic Lumix DMC G7 \nPanasonic patří dlouhodobě mezi průkopníky v oblasti natáčení videa fotoaparáty, čemuž přizpůsobuje také ergonomii konkrétních modelů. Nejinak je tomu u modelu G7, který je novinkou letošního roku. Vedle rozlišení 4K tak nabídne řadu funkcí, které usnadňují natáčení vide, jako jsou například vstup pro mikrofon, focus peaking pro lepší kontrolu nad ostřením či plně výklopný a otočný dotykový displej. Teleobjektiv pro digitální zrcadlovky – Sigma 150–600 mm F5–6,3 DG OS HSM Sport \nPokročilejší z dvojice dlouhých teleobjektivů je v současné době asi tím nejlepším, co můžete pořídit pro sportovní fotografii při zachování dobrého poměru cena/výkon. Robustní technické provedení doplňuje skvělá optická kvalita rychlost ostření, které je spolehlivější a rychlejší než u verze Contemporary. Objektiv pro digitální zrcadlovky – Sigma 24 mm F1,4 DG HSM Art \nLetošní novinka od Sigmy určená pro plnoformátové zrcadlovky nezklamala a zařadila se po bok svých starších sourozenců s ohnisky 50 a 35 mm. Všechny objektivy řady Art nabízejí velmi dobrou světelnost také vynikající obrazovou kvalitu, která je srovnatelná se stejnými skly Nikonu či Canonu a mnohdy je opticky předčí. Cestovní kompakt – Sony Cybershot DSC HX90/V \nSuperzoom ze stáje Sony nabídne obrovský rozsah zoomu 24–720 mm avšak s průměrnou světelností. Ta je částečně kompenzována elektronickým hledáčkem pro snadnější kompozici za slunečného počasí a vestavěným rozhraním Wi-Fi a GPS. Pro snadnější párování s mobilním zařízením je k dispozici také NFC rozhraní. Základní pevný objektiv pro CSC – Sony FE 90 mm F2,8 Macro G OSS \nPevný objektiv určený nejen pro portrétní, ale také pro makrofotografii je podle dosavadních testů vynikajícím sklem s perfektní optickou kvalitou, a to i při plně otevřené cloně. Konstrukce je robustní a optická stabilizace pak umožní používat i delší expoziční časy bez rizika neostrosti. Profesionální systémový kompakt – Sony A7 II \nPlnoformátový kompakt od Sony zaujal už ve své první generaci, ta druhá přináší ještě mnoho dalších vylepšení. Snímač s rozlišením 24 Mpx má velký dynamický rozsah a společně s vysokou citlivostí, hybridním systémem ostření a lehkým hořčíkovým tělem tvoří kombinaci, která šlape na paty i profesionálním zrcadlovkám. Světelný zoom pro digitální zrcadlovky – Tamron SP 15–30 mm F2,8 Di VC USD \nPrvenstvím u tohoto objektivu je kombinace širokoúhlého zoomu, dobré světelnosti a optické stabilizace, to vše určeno pro plnoformátové zrcadlovky. Rozsah ohnisek je vhodný pro krajinu, interiér či streetfotografii. Konstrukce je odolná proti vlhkosti a prachu.", "external_links": [], "published": "2015-08-20T01:00:00.000+03:00", "crawled": "2015-08-20T11:13:36.442+03:00", "highlightTitle": ""}